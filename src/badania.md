---
layout: layouts/default.njk
title: Badania
eleventyNavigation:
  key: Badania
  order: 4
---
<figure class="max-w-lg lg:float-right lg:ml-12 px-6 sm:px-0 mt-3">
<img src="/img/labedz.jpg" alt="Podglądanie łabędzia" class="bg-yellow-100 p-2 sm:p-3 shadow-lg rotate-r" loading="lazy" width="532" height="399">
</figure>

Wykonuję badania ornitologiczne i herpetologiczne. Najczęściej związane z inwestycjami, ale nie tylko. Prowadziłem badania przedrealizacyjne dla dróg gminnych i autostrad, kopalni piasku i gliny, farm wiatrowych i elektrowni fotowoltaicznych, a także obiektów przemysłowych. Realizowałem również badania porealizacyjne dla elektrowni wiatrowych i nadzór przyrodniczy podczas prac budowlanych dla fragmentów autostrady A1. Od lat co roku prowadzę obserwacje w ramach monitoringu pospolitych ptaków lęgowych, od paru lat biorę udział w monitoringu lęgów łabędzia krzykliwego. Ponadto staram się przekazywać obserwacje ze swoich prywatnych spacerów i wycieczek, a nawet spotkań koło domu. Robię to najczęściej za pomocą [Ornitho](https://www.ornitho.pl/) również dzięki powiązanej z nią aplikacji Natura List. Czasem przekazuję dane bezpośrednio, np. do [Atlasu Płazów i Gadów Polski](https://www.iop.krakow.pl/PlazyGady) czy [Atlasu Ssaków Polski](https://www.iop.krakow.pl/ssaki), a niekiedy przekazuję informacje innym zainteresowanym. Zachęcam i Was do dzielenia się obserwacjami nawet najpospolitszych gatunków, dzięki temu lepiej poznamy naszą przyrodę i lepiej będziemy w stanie ją chronić. Wszelkie informacje są istotne, nawet jeśli dotyczą tylko przydomowych wróbli.