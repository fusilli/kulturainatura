---
title: Nie taka strzyga straszna, jak ją malują
---
Głos puszczyka jest znany także kinomanom, szczególnie miłośnikom horrorów. Ilekroć ma się stać coś złego pośród leśnej nocy, tylekroć słyszymy puszczyka. Głos ten od dawna wróżył różnorakie straszne rzeczy. W przywołanych już „Ptakach krajowych” czytamy: Zabobonne pospólstwo różne znaczenie tym głosom przypisuje; jedni uważają je za śmiechy złych duchów, inni, wiedzący, że od sowy pochodzą, poczytują je za przepowiednie śmierci. Wśród dawnych Słowian głos godowy puszczyka był uważany za głos strzygi, która wypijała nocami krew ludzką, za szczególnym upodobaniem dla krwi noworodków. Strzygi miały mieć podwójne rzędy ostrych zębów, których nasz bohater w ogóle nie posiada. Ponoć przed tymi potworami drżeli najwięksi wojownicy. Interesujące, że podobne cechy przypisywano puszczykom wszędzie, gdzie tylko ptaki te mieszkały. Nawet starożytni Grecy i Rzymianie nie dopatrzyli się w nich pozytywnych cech, choć sowy traktowali z szacunkiem (w odróżnieniu od innych zwierząt; niestety ich potomkowie postępują podobnie), jako symbole Ateny-Minerwy. Naukowa nazwa Strix pochodzi z greki i oznacza wiedźmę lub czarownicę, z drugiej strony zaś puszczyki bywają niekiedy kojarzone z Chrystusem. Jak to więc w końcu jest z tymi ptakami? Odpowiem, parafrazując bon mot z pewnego znanego serialu: sowy są dokładnie tym, czym się wydają!

***

Całość w magazynie „Nowe Peryferie”  
<https://nowe-peryferie.pl/index.php/2018/02/taka-strzyga-straszna-ja-maluja/>