---
title: Dzikie dzieci
date: 2022-03-31T09:54:25.326Z
foto:
  plik: img/dzikie_dz2.jpg
  opis: Zdjęcia z obozu
  podpis: Siedlisko Leluja
---
Gorąco polecam obozy Dzikie dzieci, organizowane przez Siedlisko Leluja. Od lat mam przyjemność w nich uczestniczyć, jako pan od przyrody. Ze swojej strony zapewniam wyprawę w teren, z podglądaniem przyrody i opowieściami o napotkanych zwierzętach, roślinach i grzybach, a także odpowiedzi na większość pytań zadanych przez uczestników. Pytań zwykle nie brakuje . Poza moim dniem, Wasze dzieci będą miały okazję do spotkania z innymi osobami, od których będą mogły wiele się nauczyć. A co poza tym? Nieustanny kontakt z naturą, ogniska, spanie w tipi i lesie, brykanie na sianie, a nawet słomie, fantastyczny plac zabaw, zwierzęta gospodarskie i konie mechaniczne zaklęte w traktor oraz fantastyczne jedzenie. Na czas obozu dzieci nie mają telefonów i innych podobnych urządzeń (są one udostępniane jedynie w szczególnych okolicznościach), co jest ogromną zaletą. To obozy w starym stylu, uczące samodzielności i zaradności. Słowem warto!

Więcej informacji i kontakt do organizatorów: <https://siedliskoleluja.pl/#!/obozy>

P.S. Dorosłym również polecam wypoczynek w Lelui, większość wspomnianych atrakcji jest dostępna również dla Was. Zawsze możecie też skorzystać z ciekawego zwiedzenia okolicznej przyrody z przewodnikiem, który wie gdzie warto się udać .