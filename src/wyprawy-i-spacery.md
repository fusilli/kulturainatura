---
layout: layouts/wyprawy.njk
title: Wyprawy i spacery
description: Wyprawy i spacery na Kurpie Białe, Ziemia Łódzka, Mazowsze, Roztocze, Podlasie, Wielkopolska, Jura Krakowsko-Częstochowska, Pomorze.
eleventyNavigation:
  key: Wyprawy i spacery
  order: 2
wstep: >
  Przyrodę najlepiej poznawać **w terenie**. Dlatego przygotowałem szereg wypraw w interesujące przyrodniczo miejsca. Podczas wycieczek postaram się pokazać zabytki historii i kultury, oraz o nich opowiedzieć.
wyprawy:
  - tytul: Między Bugiem i Narwią
    foto: 
      plik: dywan-chrobotkow-w-puszczy-bialej.jpg
      opis: Dywan chrobotków w Puszczy Białej
    iludniowa: trzydniowa
    opis: >
      - Wyprawa na ptaki (i nie tylko) wzdłuż Bugu, w tym odwiedzenie rozległych starorzeczy, połączona z informacjami o napotkanych tworach przyrody.

      - Wyprawa na ptaki i inne zwierzaki wzdłuż Narwi.

      - Gdzie mieszkają czarownice? Odwiedzenie Zambsk Kościelnych.

      - Spotkania z drewnianą architekturą świecką i sakralną.

      - Wyprawa na Pulwy i spotkanie z niezwykłymi, rzadkimi w Polsce ptakami.

      - Spacer po Puszczy Białej.

      - Mostówka – największe wrzosowiska Europy.
  - tytul: Krajobrazy Środkowej Pilicy
    foto: 
      plik: niebieskie-zrodla.jpg
      opis: Niebieskie źródła
    iludniowa: czterodniowa
    opis: >
      - Inowłódz i jego średniowieczne atrakcje (m.in. romański kościół), synagoga i oczywiście szeroko rozlewająca się Pilica.

      - Rezerwat Spała i dęby „stare, ale nie aż tak stare”.

      - Jaskinie w centralnej Polsce – spacer po Grotach Nagórzyckich, wyjaśnienie powstania jaskini w piaskowcu.

      - Źródła pulsujące turkusem.

      - Skansen Rzeki Pilicy.

      - Siedemnastowieczny klasztor Franciszkanów i dwunastowieczny Cystersów.

      - Zbiornik Sulejowski i jego ptasi mieszkańcy.

      - Diabelskie sprawki, czyli Rezerwat Diabla Góra.

      - Przedbórz i jego zabytki (m.in. gotycki kościół).

      - Rezerwat Bukowa Góra – spotkanie z naturalnym lasem Bukowym oraz jego mieszkańcami.

      - Polskie stepy – murawy kserotermiczne, podczas spaceru wyjaśnię jak powstały murawy
      i co im zagraża.

      - „Spotkamy się gdzieś na bagnach” – wizyta w Rezerwacie Piskorzeniec.

      - W trakcie wycieczki odwiedzimy trzy parki krajobrazowe, kilka rezerwatów i innych form ochrony przyrody, co będzie łączyło się z wyjaśnieniem czym są te formy ochrony przyrody, jakie przepisy w nich obowiązują i jakie mają zadania.
  - tytul: Podlaskie szlaki
    foto: 
      plik: narew.jpg
      opis: Narew
    iludniowa: sześciodniowa
    opis: >
      - Drohiczyn – miasto cerki i kościołów, wycieczka nad Nurzec i spotkanie z jego mieszkańcami. Jedno z czterech miast koronacyjnych.

      - Rezerwat Koryciny – spotkanie z naturalnym lasem grądowym, opowieść o tym, czym jest grąd i przybliżenie jego mieszkańców.

      - Skansen w Ciechanowcu.

      - Spotkanie z Puszczą Białowieską – ostatnim naturalnym lasem nizinnym Europy.

      - Rzeka płynąca warkoczami – Narwiański Park Narodowy. Możliwość zorganizowania spływu kajakami (tylko dla grup kameralnych, z uwagi na możliwość zgubienia się w rzecznym labiryncie).

      - Tykocin – spotkanie z kulturą żydowską, rejs po Narwi, pierwszy dom weterana w Polsce.

      - „U Pana Boga za piecem” – Supraśl – filmowe miasteczko, wizyta w Muzeum Ikon
      i prawosławnym klasztorze.

      - Tropem rzemieślników – wizyta u łyżkarza, kowala i garncarza, połączona z pokazem ich pracy.

      - Na skraju Puszczy Knyszyńskiej – spotkanie z mieszkańcami Silvarium.

      - Polscy Tatarzy – zwiedzanie meczetu i cmentarza, kuchnia tatarska.

      - Wizyta w „polskiej stolicy ornitologicznej” – Biebrzańskim Parku Narodowym (możliwość zorganizowania spływu kajakami lub tratwami). Zwiedzanie dziewiętnastowiecznych fortów.

      - Polskie Termopile – bunkry nad Wizną.

      - Muzeum Przyrodnicze w Drozdowie i zwiedzanie pobliskiego Rezerwatu Kalinowo, na terenie Łomżyńskiego Parku Krajobrazowego.

      - Skansen w Nowogrodzie – drugi najstarszy i największy w Polsce.

      - W trakcie wyjazdu odwiedzimy m.in. trzy parki narodowe, kilka krajobrazowych i rezerwaty przyrody, a także spotkamy gatunki podlegające ochronie, co będzie się wiązało z wyjaśnieniem czym te formy ochrony przyrody i jakie pełnią funkcje.
  - tytul: W Szczebrzeszynie chrząszcz brzmi w trzcinie
    foto: 
      plik: lubelszczyzna.jpg
      opis: To nie Bałkany – to Lubelszczyzna
    iludniowa: czterodniowa
    opis: >
      - Zwiedzanie Szczebrzeszyna i wyprawa w szczebrzeszyńskie wąwozy.

      - Zwiedzanie Zwierzyńca i muzeum przy Roztoczańskim Parku Narodowym.

      - Wizyta w Roztoczańskim Parku Narodowym, obszarze ochrony ścisłej Bukowa Góra, Rezerwacie Szum i Jarugi.

      - Spotkanie z konikiem polskim – potomkiem tarpanów.

      - Zwiedzanie Zamościa.

      - Podczas wizyt w różnych formach ochrony przyrody, m.in. parku narodowym
      i krajobrazowym, rezerwatach przyrody, obszarach Natura 2000 czy podczas podziwiania pomników przyrody, opowiem o zadaniach każdej z tych form i ich znaczeniu.
  - tytul: W krainie pierwszych Piastów – Wielkopolska
    foto: 
      plik: 
      opis: 
    iludniowa: pięciodniowa
    opis: >
      - Strzelno – spotkanie ze średniowieczną architekturą i trzecim największym relikwiarzem na świecie.

      - Kruszwica – miasto z gotyckim kościołem i wieżą, w której myszy Popiela zjadły. Odwiedziny mogiły powstańców wielkopolskich (opowieść o powstaniu wielkopolskim).

      - Mogilno i opowieść o polskiej spółdzielczości, która się germanizacji nie kłaniała.

      - Wizyta w Wenecji i odwiedziny Muzeum Kolejki Wąskotorowej.

      - Spotkanie z grodem w Biskupinie.

      - Gniezno – pierwsza stolica Polski?

      - Lednica – rzeczywista pierwsza stolica Polski? Zwiedzanie Muzeum Pierwszych Piastów
      (w tym wyspy Ostrów Lednicki, z grodem z czasów Mieszka I i Wielkopolskiego Parku Etnograficznego – skansen). Uwaga! Ten punkt programu jest możliwy do realizacji jedynie od połowy wiosny, do połowy jesieni.

      - Wielkopolski Park Narodowy – spacer po parku, wyjaśnienie zadań parku narodowego i innych form ochrony przyrody, spotkanie z mieszkańcami parku, wraz z opowieściami
      o ich życiu.

      - Spotkanie z Parkiem Krajobrazowym Dezyderego Chłapowskiego – unikalne systemy agrarne, w szczególności śródpolne aleje drzew – wyjaśnienie znaczenia śródpolnych zadrzewień dla przyrody i rolnictwa.

      - Wizyta w parowozowni w Wolsztynie (możliwość zorganizowania przejażdżki pociągiem zaprzężonym w parowóz, a nawet samym parowozem).
  - tytul: Między Łodzią a Warszawą – Kultura i Natura w centralnej Polsce
    foto: 
      plik: 
      opis: 
    iludniowa: czterodniowa
    opis: >
      - Bolimowski Park Krajobrazowy i jego rezerwaty (m.in. Kopanicha, Polana Siwica)
      – spotkanie z mieszkańcami Puszczy Bolimowskiej, wyjaśnienie roli rezerwatów i parków krajobrazowych w systemie ochrony przyrody.

      - Rawka – rezerwat, który nie ma stałych granic – spotkanie z jednym rezerwatem obejmującym całą rzekę, od źródeł do ujścia. Możliwość zorganizowania spływu kajakowego.

      - Spotkanie z dziesiątym pokoleniem garncarzy.

      - Akademia Pana Kleksa i park romantyczny – z wizytą w w Nieborowie i Arkadii.

      - Łowicz – miasto o trójkątnym rynku.

      - Pierwszy spawany most w Europie.

      - Skansen Wsi Łowickiej. Możliwość zorganizowania warsztatów z wycinanek łowickich.

      - Mały zamek rycerski.

      - Rogów – opowieść o napadzie na pociąg, wizyta w Muzeum Kolejki Wąskotorowej (możliwość zorganizowania przejażdżki kolejką) i arboretum.

      - Lipce Reymontowskie, zwiedzanie muzeum, odwiedzenie mogił partyzantów na cmentarzu i grobu Boryny (możliwość zorganizowania warsztatów wyrobu kwiatów z bibuły).
  - tytul: Najbardziej zielone miasto (Łódź)
    foto: 
      plik: lagiewniki-duzy.jpg
      opis: Z przedszkolakami z Łodzi
    iludniowa: jednodniowa
    opis: >
      - Spacer po Lesie Łagiewnickim, największym kompleksie leśnym, w obrębie miasta w Europie. Wyjaśnienie czym są parki krajobrazowe i rezerwaty.

      - Mówimy po łódzku – odwiedziny parku, którego nie ma na mapie, połączony z krótkim przeglądem łódzkiego słownika.

      - Spacer po Parkach Źródliska i Księżym Młynie.

      - Wyszukiwanie wątków przyrodniczych, na łódzkich kamienicach.
  - tytul: Puszcza Kampinowska
    foto: 
      plik: 
      opis: 
    iludniowa: jednodniowa
    opis: >
      - Spacer po Puszczy Kampinowskiej, opowieść o unikalnym układzie wydm i zabagnień, obserwacje mieszkańców Puszczy, wyjaśnienie roli parku narodowego.

      - Zwiedzanie Skansenu Budownictwa Puszczańskiego.

      - Zwiedzanie Muzeum Kampinowskiego Parku Narodowego.

      - Wycieczka nad Wisłę, w pobliżu Kampinowskiego Parku Narodowego, obserwowanie mieszkańców doliny Wisły, opowieść o ostatniej, dużej, naturalnej rzece w Europie i zaobserwowanych mieszkańcach Królowej Polskich Rzek. W trakcie spaceru wyjaśnię czym są rezerwaty przyrody i obszary Natura 2000.
  - tytul: Orle Gniazda, ostańce i pustynia – Jura Krakowsko-Częstochowska
    foto: 
      plik: 
      opis: 
    iludniowa: tygodniowa
    opis: >
      - Marsze przez lasy i pola, z widokiem na ostańce, wyjaśnienie genezy skał jurajskich.

      - Odwiedzenie kilku zamków jurajskich, na szlaku Orlich Gniazd – zespół zamków na wzgórzach, wzdłuż późnośredniowiecznej granicy Polski, wraz z opowieściami o ich przeszłości. UWAGA! Unikam „zamków odbudowanych”, czyli zniszczonych przez ludzką chciwość, choć jest możliwość włączenia ich do programu wycieczki.

      - Zwiedzanie huty szkła w Zawierciu.

      - Marsz przez Pustynię Błędowską, jedną z dwóch polskich i zarazem europejskich pustyń!

      - Spotkanie z przynajmniej jednym endemitem (gatunkiem występującym tylko w jednym miejscu na świecie).

      - Odwiedzenie parku narodowego (Ojcowskiego), parków krajobrazowych, rezerwatów przyrody i obszarów Natura 2000, wraz z wyjaśnieniem znaczenia tych form ochrony przyrody. Opowieść o Jurajskim Parku Narodowym, który nie powstał.

      - Obserwacje zwierząt i opowieści o nich.
  - tytul: Szła przez pustynię, szła karawana
    foto: 
      plik: 
      opis: 
    iludniowa: czterodniowa
    opis: >
      - Wyprawa do Słowińskiego Parku Narodowego i zapoznanie się z jego przyrodą, w tym z ptakami nadmorskimi i zamieszkującymi przybrzeżne jeziora.

      - Opowieść o przybrzeżnych jeziorach.

      - Wyprawa na jedyną europejską pustynię z wędrującymi wydmami.

      - Zapoznanie się z różnymi formami ochrony przyrody, wyjaśnienie ich znaczenia i przepisów w nich obwiązujących.

      - Zwiedzanie skansenu Słowińców – rdzennych mieszkańców tych ziem.

      - Zapoznanie się z militariami z okresu II wojny światowej i późniejszymi (m.in. poligon rakiet V-2).

      - Możliwość zorganizowania rejsu wycieczkowego.
---

Przy każdej z wypraw wymieniam tylko część atrakcji, jakie możemy spotkać podczas wypraw. Podana liczba dni, jest jedynie sugestią, w każde z proponowanych miejsc mogę Państwa zabrać na czas, jakim Państwo dysponują (odpowiednio do czasu dostosowując program). Na Państwa życzenie, w miarę lokalnych możliwości, organizuję spotkania z twórcami ludowymi oraz warsztaty rękodzielnicze. Na Państwa życzenie, w trakcie większości wypraw mogę Państwa „zabrać na zakupy”, czyli pomóc w nabyciu produktów regionalnych, rękodzieła czy wyrobów rzemieślniczych, w sprawdzonym miejscu.

Organizując wyjazdy zapewniam ubezpieczenie od następstw nieszczęśliwych wypadków. Mogę zorganizować wyżywienie i noclegi, w miarę możliwości w atrakcyjnych miejscach (np. w skansenie, zabytkowym obiekcie, serwującym potrawy regionalne, w rodzinnych pensjonatach itp.). Każda wycieczka jest ustalana indywidualnie, dostosowana do możliwości i oczekiwań uczestników, np. mogę ją poprowadzić tak, by było więcej wędrówek, lub je zminimalizować i zapewnić możliwie bliski dojazd do atrakcyjnych miejsc (oczywiście jestem w stanie zorganizować transport).

Dla uczestników wypraw mam do dyspozycji dziesięć lornetek i lunetę. Dysponuję atlasami i kluczami do samodzielnego rozpoznawania skarbów przyrody. Jeśli mają Państwo jakieś oczekiwania względem wycieczki, proszę mi o tym powiedzieć, zrobię co w mej mocy, by Państwa usatysfakcjonować. Powyższa lista jest jedynie przykładem, organizuję wyprawy również w inne, atrakcyjne miejsca.

***

Mają Państwo za mało czasu na dłuższą wyprawę? Z przyjemnością zorganizuję spacer przyrodniczy po najbliższej okolicy! Miasta uchodzą za betonowe pustynie, ale nawet na pustyni kwitnie życie przyrodnicze. Na pustyniach są oazy, te funkcje spełniają miejskie parki. W miastach często są rezerwaty przyrody, które warto odwiedzić. Wreszcie, nawet pośród gęstej zabudowy można znaleźć ciekawe gatunki, które dają sobie radę nawet „na betonie”. Z kolei wiejska przyroda uchodzi za powszechnie znaną, ale czy na pewno? Podczas spaceru zawsze udaje mi się zaskoczyć uczestników albo nieznanymi im gatunkami, albo perełkami, których wcześniej nie dostrzegali.

W zależności od ilości czasu, jakim Państwo dysponują, możemy pospacerować godzinę, kilka godzin, albo cały dzień.